<a name="scenariebeskrivelser"></a>
# Scenariebeskrivelser

Herunder er en beskrivelse af de forskellige scenarier præsenteret på hjemmeiden. Et Reference scenarie som viser udviklingen med allerede vedtagne politikker (dvs. inkl. energiaftalen fra 2018).

Et målscenario betyder at vi blot fortæller modellen hvilke rammer den skal holde sig indenfor. I CO2-budget scenarierne giver vi modellen en begrænsning på hvor hvor meget CO2 der akkumuleret kan udledes fra i dag og frem til 2050 og så finder den en løsning som opfylder dette ved at minimere de samlede systemomkostninger.

Et politikscenario køres uden faste målsætninger, men derimod ved at implementere politikker, som skubber udviklingen i en ønsket retning – og så kan det efterfølgende tjekkes om diverse målsætninger bliver opfyldt.

I politikscenarier inkluderes hele det danske energi- og bil-afgiftsystem.

Alle scenarier er kørt i 4 versioner, således at betydningen af at tillade CCS teknologier og begrænse importen af biomasse og biobrændsler kan studeres. Dette styres af to knapper i menuen til venstre: Hvis man aktiverer ”CCS tilladt”-knappen, så får modellen mulighed for at investere i CCS teknologier og hvis man aktiverer ”Ingen bio import” så begrænses modellen mulighed for at importerer biomasse og biobrændsler fra 2030. 

Det er vigtigt at forstå forskellen mellem miljømålsætninger, hvilke virkemidler, der kan indfri målsætningerne og de politikker, der skal vedtages i Folketinget for at få virkemidlerne implementeret. Denne forskel har vi forsøgt at illustrere i figuren nedenfor. 

![figur] (images/figur.png)